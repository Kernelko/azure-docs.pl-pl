---
title: "Zestawy skalowania maszyn wirtualnych platformy Azure — dołączone dyski danych | Microsoft Docs"
description: "Informacje o używaniu dołączonych dysków danych z zestawami skalowania maszyn wirtualnych"
services: virtual-machine-scale-sets
documentationcenter: 
author: gbowerman
manager: timlt
editor: 
tags: azure-resource-manager
ms.assetid: 76ac7fd7-2e05-4762-88ca-3b499e87906e
ms.service: virtual-machine-scale-sets
ms.workload: na
ms.tgt_pltfrm: na
ms.devlang: na
ms.topic: get-started-article
ms.date: 2/6/2017
ms.author: guybo
translationtype: Human Translation
ms.sourcegitcommit: 197ebd6e37066cb4463d540284ec3f3b074d95e1
ms.openlocfilehash: 91d36d5321f455a2af31093fa460ddf6640942d4
ms.lasthandoff: 03/31/2017


---
# <a name="azure-vm-scale-sets-and-attached-data-disks"></a>Zestawy skalowania maszyn wirtualnych platformy Azure i dołączone dyski danych
[Zestawy skalowania maszyn wirtualnych](/azure/virtual-machine-scale-sets/) platformy Azure obsługują teraz maszyny wirtualne z dołączonymi dyskami danych. Dyski danych można zdefiniować w profilu magazynu dla zestawów skalowania utworzonych przy użyciu usługi Azure Managed Disks. Wcześniej jedynymi opcjami bezpośrednio dołączonego magazynu dostępnymi dla maszyn wirtualnych w zestawach skalowania były dysk systemu operacyjnego oraz dyski tymczasowe.

> [!NOTE]
>  Podczas tworzenia zestawu skalowania ze zdefiniowanymi dołączonymi dyskami danych nadal konieczne jest zainstalowanie i sformatowanie tych dysków z poziomu maszyny wirtualnej w celu ich użycia (podobnie jak w przypadku autonomicznych maszyn wirtualnych platformy Azure). Wygodnym sposobem wykonania tych czynności jest użycie rozszerzenia niestandardowego skryptu, które wywołuje skrypt standardowy w celu podzielenia na partycje i sformatowania wszystkich dysków danych na maszynie wirtualnej.

## <a name="create-a-scale-set-with-attached-data-disks"></a>Tworzenie zestawu skalowania z dołączonymi dyskami danych
Prostym sposobem utworzenia zestawu skalowania z dyskami dołączonymi jest użycie polecenia _vmss create_ [interfejsu wiersza polecenia platformy Azure](https://github.com/Azure/azure-cli). W poniższym przykładzie zostaje utworzona grupa zasobów platformy Azure oraz zestaw skalowania maszyn wirtualnych obejmujący 10 maszyn wirtualnych z systemem Ubuntu, z których każda ma 2 dołączone dyski danych o pojemności 50 GB i 100 GB.
```bash
az group create -l southcentralus -n dsktest
az vmss create -g dsktest -n dskvmss --image ubuntults --instance-count 10 --data-disk-sizes-gb 50 100
```
Zwróć uwagę, że polecenie _vmss create_ powoduje ustawienie pewnych domyślnych wartości konfiguracji, jeśli nie zostaną określone. Aby wyświetlić dostępne opcje, które można przesłonić, spróbuj użyć polecenia:
```bash
az vmss create --help
```
Innym sposobem tworzenia zestawu skalowania z dołączonymi dyskami danych jest zdefiniowanie zestawu skalowania w szablonie usługi Azure Resource Manager, uwzględnienie sekcji _dataDisks_ w obszarze _storageProfile_ i wdrożenie szablonu. Powyższe przykładowe dyski o pojemności 50 GB i 100 GB zostałyby w tym szablonie zdefiniowane następująco:
```json
"dataDisks": [
    {
    "lun": 1,
    "createOption": "Empty",
    "caching": "ReadOnly",
    "diskSizeGB": 50
    },
    {
    "lun": 2,
    "createOption": "Empty",
    "caching": "ReadOnly",
    "diskSizeGB": 100
    }
]
```
Kompletny, gotowy do wdrożenia przykład szablonu zestawu skalowania ze zdefiniowanym dyskiem dołączonym można zobaczyć tutaj: [https://github.com/chagarw/MDPP/tree/master/101-vmss-os-data](https://github.com/chagarw/MDPP/tree/master/101-vmss-os-data).

## <a name="adding-a-data-disk-to-an-existing-scale-set"></a>Dodawanie dysku danych do istniejącego zestawu skalowania
Dysk danych można dodać do zestawu skalowania maszyn wirtualnych przy użyciu polecenia _az vmss disk attach_ interfejsu wiersza polecenia platformy Azure. Należy pamiętać o określeniu właściwości lun, która nie jest jeszcze używana. W poniższym przykładzie z interfejsu wiersza polecenia do właściwości lun 3 zostaje dodany dysk o rozmiarze 50 GB:
```bash
az vmss disk attach -g dsktest -n dskvmss --size-gb 50 --lun 3
```
> [!NOTE]
> Różne rozmiary maszyn wirtualnych mają różne limity dotyczące obsługiwanej przez nie liczby dysków dołączonych. Przed dodaniem nowego dysku zapoznaj się z [charakterystyką rozmiarów maszyn wirtualnych](../virtual-machines/windows/sizes.md).

Dysk można również dodać przez dodanie nowego wpisu do właściwości _dataDisks_ w obszarze _storageProfile_ definicji zestawu skalowania i przez zastosowanie tej zmiany. Aby to przetestować, odszukaj istniejącą definicję zestawu skalowania w [Eksploratorze zasobów Azure](https://resources.azure.com/). Wybierz pozycję _Edytuj_ i dodaj nowy dysk do listy dysków danych. Na przykład przy użyciu powyższego przykładu:
```json
"dataDisks": [
    {
    "lun": 1,
    "createOption": "Empty",
    "caching": "ReadOnly",
    "diskSizeGB": 50
    },
    {
    "lun": 2,
    "createOption": "Empty",
    "caching": "ReadOnly",
    "diskSizeGB": 100
    },
    {
    "lun": 3,
    "createOption": "Empty",
    "caching": "ReadOnly",
    "diskSizeGB": 20
    }          
]
```
Następnie wybierz pozycję _PUT_, aby zastosować zmiany do zestawu skalowania. Ten przykład sprawdzi się w przypadku korzystania z takiego rozmiaru maszyny wirtualnej, który zapewnia obsługę więcej niż dwóch dołączonych dysków danych.

> [!NOTE]
> Wprowadzenie w definicji zestawu skalowania zmiany, takiej jak dodanie lub usunięcie dysku danych, ma zastosowanie do wszystkich nowo utworzonych maszyn wirtualnych. Jeśli jednak właściwość _upgradePolicy_ jest ustawiona na wartość „Automatic”, zmiana zostaje zastosowana tylko do istniejących maszyn wirtualnych. W przypadku ustawionej wartości „Manual” należy natomiast ręcznie zastosować nowy model do istniejących maszyn wirtualnych. W tym celu można skorzystać z portalu i użyć polecenia _Update-AzureRmVmssInstance_ programu PowerShell bądź polecenia _az vmss update-instances_ interfejsu wiersza polecenia.

## <a name="removing-a-data-disk-from-a-scale-set"></a>Usuwanie dysku danych z zestawu skalowania
Dysk danych można usunąć z zestawu skalowania maszyn wirtualnych przy użyciu polecenia _az vmss disk detach_ interfejsu wiersza polecenia platformy Azure. Na przykład następujące polecenie usuwa dysk zdefiniowany z numerem LUN 2:
```bash
az vmss disk detach -g dsktest -n dskvmss --lun 2
```  
Podobnie można również usunąć dysk z zestawu skalowania, usuwając wpis z właściwości _dataDisks_ w obszarze _storageProfile_ i stosując tę zmianę. 

## <a name="additional-notes"></a>Uwagi dodatkowe
Obsługę usługi Azure Managed Disks i dołączonych dysków danych w zestawach skalowania dodano w wersji [_2016-04-30-preview_](https://github.com/Azure/azure-rest-api-specs/blob/master/arm-compute/2016-04-30-preview/swagger/compute.json) interfejsu API Microsoft.Compute. Można użyć dowolnego zestawu SDK lub narzędzia wiersza polecenia opracowanego przy użyciu tej lub nowszej wersji tego interfejsu API.

We wstępnej implementacji obsługi dysków dołączonych dla zestawów skalowania nie można dołączać ani odłączać dysków danych w przypadku pojedynczych maszyn wirtualnych należących do zestawu skalowania.

W witrynie Azure Portal obsługa dołączonych dysków danych w zestawach skalowania jest wstępnie ograniczona. W zależności od wymagań można zarządzać dyskami dołączonymi przy użyciu szablonów platformy Azure, interfejsu wiersza polecenia, programu PowerShell, zestawów SDK oraz interfejsu API REST.



